<h1 style="text-align: center;">UTANGULIZI</h1>
<p>Sisi watu wa Kenya,</p>
<p><strong>TUKITAMBUA</strong> utukufu wa Mungu Muumba wa vyote:</p>
<p><strong>TUKIWAHESHIMU</strong> mashujaa wetu waliojitoa mhanga kupigania uhuru na haki nchini mwetu</p>
<p><strong>TUKIJIVUNIA</strong> tofauti zetu za kikabila, kitamaduni na kidini na kuazimia kuishi kwa amani na umoja tukiwa taifa moja huru</p>
<p><strong>TUKITHAMINI</strong> mazingira yetu ambayo ndiyo turathi yetu na kuazimia kuyadumisha kwa manufaa ya vizazi vijavyo</p>
<p><strong>TUKIJITOLEA</strong> kukuza na kuhifadhi maslahi ya watu binafsi, familia, jamii na taifa</p>
<p><strong>TUKITAMBUA</strong> matarajio ya Wakenya wote kwa Serikali iliyo na misingi bora ya haki za binadamu, usawa, demokrasia, haki za kijamii na utawala wa kisheria</p>
<p><strong>TUKITUMIA</strong> uhuru wetu na haki yetu ya kuamua aina ya uongozi tunaotaka na tukiwa tumeshiriki kikamilifu katika kuiunda Katiba hii</p>
<p><strong>TUNAKUBALI</strong>, kutekeleza, na kujipatia sisi wenyewe na vizazi vijavyo, Katiba hii.</p>
<h1 style="text-align: center;">MUNGU IBARIKI KENYA</h1>
